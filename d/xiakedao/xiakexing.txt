
		侠客行
	
	赵客缦胡缨，吴钩霜雪明。
	银鞍照白马，飒沓如流星。
	十步杀一人，千里不留行。
	事了拂衣去，深藏身与名。
	闲过信陵饮，脱剑膝前横。
	将炙啖朱亥，持觞劝侯嬴。
	三盏吐然诺，五狱倒为轻。
	眼花耳热後，意气素霓生。
	救赵挥金槌，邯郸先震惊。
	千秋二壮士，炫赫大梁城。
	纵使侠骨香，不惭世上英。
	谁能书阁下，白首太玄经。

